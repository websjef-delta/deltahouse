---
layout: committee
title: MedKom
bilde: /images/uploads/medkom1.png
---
Er du kreativ av natur? Enten du vil utfordre deg selv på nye og spennende områder eller bare ønsker å ha det gøy med medstudentene dine har du uansett kommet til riktig sted! Mediakomitéen, også kjent som MedKom, er Deltas kanal ut til omverdenen, og er en essensiell del av linjeforeningens drift og studentenes trivsel. Som medlem i MedKom kan du prøve deg som journalist og tekstforfatter, regissør, skuespiller, grafisk designer, håndverker, IT-guru og mye mer! Her vil du bli bedre kjent med LaTeX som format, og ikke minst få tilgang til en rekke av industriens beste redigeringsprogrammer for alt fra fotografi og digital kunst til lyd, animasjon og film. I MedKom er det virkelig kun kreativiteten som setter grenser!

Bli med i MedKom og skap historie! Push deg selv ut av komfortsonen og sett ditt unike særpreg på Deltas ansikt utad.

**Redaksjonen** 

Delta har selvfølgelig en egen linjeforeningsavis, nemlig &Delta;t, og navnet taler
for seg selv. Dersom du er av typen som klør i fingrene når du ser en tom 
LaTeX-mal, eller som heller vil tilbringe tiden din på å sikle over de
nydeligste grafer fremfor de kjedelige midtsidebildene i Vi menn, 
ja da bør du bli med i redaksjonen Δt! Her produseres det alt fra 
kompliserte matematiske bevis og dyptgående teori om atomklokker, 
til tulleartikler om algebraisk struktur i det norske språket. 
To ganger i semesteret samles de nye artiklene, utgaven trykkes 
og deles ut til medstudenter for den nette sum av e^i*&pi; + 1 
kroner.

Dessuten har &Delta;t en helt spesiell posisjon i Delta. Det er nemlig den 
eneste underkomitéen som er beskyttet av Deltas statutter. 
Linjeforeningsavisa vår har allerede laget et navn for seg selv ved
å være den eneste avisa på NTNU, og kanskje i verden, som utarbeides 
eksklusivt i LaTeX. Hvert år sender vi inn våre beste artikler og
eksemplarer til Gullblekka, som er linjeforeningenes svar på 
Pulitzerprisen, rett her i Trondheim! Der har vi tidligere år vunnet 
ærestittel som NTNUs mest nerdete avis, og det er vi i grunn ganske 
stolte av.



Mail: delta.redaksjonen@gmail.com

**Design**

Om du også syns det er fint å få bruke dine kreative sider ved siden 
av et svært teoretisk studie, så er Designkomitéen for deg. I Design 
fins det en givende jobb som passer til alle, uavhengig om du har drevet 
med noen som helst form for kunst siden ungdomsskolen eller ikke. Du kan 
skape noe digitalt, som ved å bl.a. designe logoer, plakater og bannere 
til Deltas fantastiske arrangementer. Det er også muligheter for å jobbe 
med mer vanlig håndverk; tidligere har vi eksempelvis sydd gardiner og 
reparert Deltas ærverdige fane. Ingen forkunnskaper eller kompetanse kreves 
for å delta i Design, for du trenger å kunne kommer du til å lære! 
Om du er nysgjerrig på design, interessert i å lære mer om å bruke 
Photoshop, ønsker å bli flinkere til å sy, eller om du bare vil lage 
memes så er du uansett svært velkommen hos oss i Design!
  
Mail: delta.designsjef@gmail.com


**Delta P**

Delta P er podcasten til Delta. De produserer selvfølgelig podcaster, men også 
musikkvideoer og andre ting. De gjør også andre sosiale ting, som å kjøre hjem 
til sommerferien ilag. Hvis du har lyst til å være med å lage podcaster, 
redigere dem eller bare har lyst til å gjøe noe sosialt er dette komiteen for deg. 
Du kan høre oss i Spotify, Apple podcast, eller hvilken som helst annen podcastapp. 
Vi har også en [youtube kanal](https://www.youtube.com/channel/UC1WDrrtnlW0oIfSP6_azSuA) 
der vi laster opp alle musikkvideoene.

Mail: delta.podcasting@gmail.com

**Delta V** 

Er du glad i god film? Forguder du verkene til filmhistoriens mestre som 
Hitchcock, Kubrick og Tarkovsky? Har du sett samtlige av IMDbs top 250? 
Da har du nok ingenting i &Delta;v å gjøre. Setter du derimot pris på å produsere 
innhold av både høy og lav terskel, og å ha det utrolig gøy i mellomtiden er
&Delta;v definitivt noe for deg. Vi produserer alt fra inspirerende promovideoer 
for deltaarrangementer til useriøse sketsjer av eget initiativ. I komiteen 
kan man bidra med det meste, som å skrive morsomme manus, spille banale 
karakterer og å redigere det hele sammen til et ferdig produkt. Hos oss 
kan du gjøre hva du vil med ressursene vi har tilgjenglig, så her vil dine 
gode idéer vil bli til virkelighet! 

Videoene kan sees på Deltas [youtube kanal](https://www.youtube.com/channel/UCW6mgAETx5tY666gD7cMmNw).

Mail: delta.videosjef@gmail.com

**KomIT**   

KomIT står for å lage denne shitty nettsida. 

Mail: delta.websjef@gmail.com