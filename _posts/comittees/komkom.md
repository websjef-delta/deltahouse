---
layout: committee
title: KomKom
bilde: /images/uploads/komkom1.png
---
Komitékomiteen, eller Komkom, er Linjeforeningen Delta sin paraplykomité. Her finner du litt av hvert når det gjelder underkomiteer, og ting man kan holde på med! Komkom driver med det noen burde gjøre, vaffelsalg, vedlikehold av linjeforeningskontoret, ølbrygging, idrett, bokklubb og hårklipping. Her finner du en god gjeng med mange forskjellige mennesker, og det er lett å trives i det store fellesskapet.

Alle underkomiteene driver med mye forskjellig hver for seg i løpet av et semester, men hele komitekomiteen pleier å gjøre ting sammen i ny og ned i tillegg til dette. Vi vil ofte samles før de fleste arrangementene Arrangørkomiteen pleier å arrangere i løpet av året før vi samlet drar til lokalet arrangementet blir holdt. I tillegg til dette pleier vi også å dra på en felles koietur til en av de mange NTNUI koiene for å ha en koselig helg med spill, og et lite avbrekk fra studiehverdagen.

Noe av det beste med Komkom er mulighetene for å starte opp nye underkomiteer og interessegrupper. Dersom du ser på listen over ting vi holder på med og føler at noe mangler, så er det bare å høre med lederen av Komitekomiteen for å få støtte for å gjøre ideen til en realitet; med interesse og engasjement kommer man langt!

**Vaffkaff (Vaffel og kaffe komiteen):**
Er du glad i kaffe, å spre glede til andre medstudenter og vafler? Da er vaffel og kaffe komiteen noe for deg! Vaffkaff selger vafler utenfor Delta sitt linjeforeningskontor alt fra to til fire ganger i måneden for alle som skulle ønske seg noe godt å spise i løpet av studiedagen. Det underliggende målet til Vaffkaff er å kunne finansiere kaffebruken til deltagerne på studiet sitt, men vaffelsalget ender alltid med godt humør og en fin pause fra en travel studiehverdag.

**Deltas Bryggelaug:**
Dersom du er glad i øl, eller interessert i hvordan byggeprosessen egentlig fungerer kan du kose deg mye i denne underkomiteen. Deltas Bryggelaug arrangerer mange årlige brygg for alle som er interesserte i å delta på prosessen fra start til slutt. Bryggelauget har mange år med erfaring innenfor ølbrygging, noe som kan vises med prisen de fikk fra Gløshaugen Bryggeforum med ølet «INSERT NAME HER» som ble kåret til det beste hjemmebrygg på Gløshaugen i 2012. Ølet som brygges av lauget blir drukket på teambuilding med resten av underkomiteen. Teambuilding er noe som skjer et par gagner i året, og man får smakt på det som har blitt brygget den siste perioden. og gjøre opp meninger på resultatet. Smaking av ølet man har brukt tid og krefter på å brygge kan definitivt bli sett på som høydepunktet av hele prosessen. 

**ΔS:**
DeltaS er underkomiteen i Delta som driver med alt av sportslige arrangementer. Dette kan være alt fra tur og joggetur til ballsporter som volleyball. Denne underkomiteen er en flott måte å drive med allerede godt kjente idretter, eller for å prøve ut noe helt nytt i et lavterskel miljø. Her kan man møte mange likesinnede deltagere som er glade i både tur, jogging, volleyball, klatring, ski og mye mer! Dersom det er en sport denne underkomiteen ikke driver med er det bare å fyre løs et forslag om å prøve ut idretten uten at ideen vil falle på døve ører.

**Noenkom:**
Har du noen gang hatt en god ide eller lagt merke til et lite problem og tenkt at noen burde gjøre noe med saken? Vel frykt ikke for Noenkomiteen kan ordne opp i saken! Noenkom gjør det «noen burde gjøre». Dette kan være alt mulig rart som ikke faller under en annen sitt ansvarsområde. Forslagene man har kan lett sendes inn til lederen av underkomiteen, Noen, via et skjema som henger på linjeforeningskontoret. Denne underkomiteen har en struktur som er noe for seg selv, og som kan være forvirrende å sette seg inn i til å starte med. Men dersom du er interessert i å finne ut av hva Noenkom egentlig holder på med. Hvem Noen, Noen Andre, Vi, De eller Hvem er, hvordan medlemsgrader fungerer eller hvorfor underkomiteen feirer jubileum på IKEA så kan det være en ide å melde seg inn i denne underkomiteen for å komme til bunns i saken.

**Kontorkom**
«Det er mye som kan bli sagt om Trondheim by, men allikevel Deltakontoret». Kontoret blir av mange sett på som et hjem for alle deltagere, og det er ikke uvanlig å tilbringe litt for mye tid her i løpet av hverdagen. Kontor komiteen er underkomiteen som tar vare på dette fellesarealet på vegne av alle medlemmene til Delta. Dette kan gå ut på å pynte kontoret for enkelte høytider, eller reparere kjøleskapet som relativt ofte går i stykker. De korte møtene til Kontorkom blir holdt på kontoret, og blir ofte etterfulgt av en sosial samling etterpå.

**The BookWormhole:**
The BookWormhole er bokklubben til Delta. I denne interessegruppen kan man møte andre fra studiet for å lese felles bøker, se filmadapsjoner av bøker The BookWormhole nylig har lest gjennom, eller delta på bokrelaterte quizer. Bokklubben pleier å ha møte inne på kontoret hvor deltagerne leser sammen eller diskuterer det de har lest, gjerne med noe snacks, kaffe og te.

**Klippekom:**
Dette er interessegruppen for den som trenger en hårklipp, eller ønsker å prøve seg frem å klippe noen andre. Man kan trygt si at det vil være en spennende og ny opplevelse dersom man får en hårklipp fra Klippekom. Resultatet er varierende, og preferansene man har er opp for tolkning av deltageren som klipper. Det blir alltid en liten hyggelig sammenkomst når det er en som skal klippes, noe som ofte fører til mer enn en frisør, men dette gir også en unik sjarm til selve opplevelsen. Utrolig nok er de fleste som har opplevd å få en klipp av denne interessegruppen dratt videre nokså fornøyde.